{"panels":[{"content":{"params":{"text":"<p><span style=\"font-size:1em\">Mamindua wenno mamitlo nga araduen ken muriskien ti talon. Agaramid kadagiti naipangato a doble aray iti kangato a 20 aginggat’ 30 a sentimetro, ken addaanda iti kaaddayo a 1 a metro. Agaramid iti sabali pay nga agpaies a pagmulaan iti kaaddayo a 5 aginggat’ 10 a metro iti tunggal paris.Gamporan ti daga iti agpada ti kaaduna nga organiko nga abono (organic fertilizer) ken uring a taep (1:1 ratio). Kasapulan ti maysa nga ektaria a pagmulaan iti 100 a sako a sag-50 a kilo nga organiko nga abono ken maysa a tonelada nga uring a taep. Mangyaplikar met iti dua a sako nga urea iti maysa a bangir ti tunggal agparis nga aray a pagmulaan sakbay nga ikabil ti plastic nga alep-ep. Mabalin met nga usaren ti garami wenno ruot nga alep-ep. No agmula iti paria kalpasan ti pagay, mabalin a saanen nga araduen ti talon (zero tillage). Agisprey laeng iti erbisidio (pre-emergence herbicide) tapno maalay-ayan ti alisto a panagtubo dagiti ruot. Kalpasan ti panagmula, yaplag ti alep-ep a garami iti kapuskol a 2 aginggat’ 3 a sentimetro.</span></p>\n\n<p> </p>\n\n<p> </p>\n\n<p> </p>\n"},"library":"H5P.AdvancedText 1.1","subContentId":"7983e767-17ef-445c-9eb0-894294b2ff99","metadata":{"contentType":"Text","license":"U","title":"Untitled Text","authors":[],"changes":[]}},"title":"Panangisagana iti Daga a Pagmulaan"},{"content":{"params":{"text":"<p><span style=\"font-size:1em\">Iti maysa ektaria a pagmulaan iti paria, masapul ti 2 aginggat’ 3 a kilo ti bukel a mabalin a direkta a maimula wenno mapatubo nga umuna santo mayakar iti talon. Iti panagpatubo iti bunubon,</span></p>\n\n<ul>\n\t<li>Ikabil dagiti bukel iti seedling tray a <span style=\"font-size:1em\">naglaon iti agpapada ti kaaduna a</span> <span style=\"font-size:1em\">compost, darat, ken uring a taep.</span></li>\n\t<li>Sakbay nga imula, in-inuten a pisangen <span style=\"font-size:1em\">ti ukis ti bukel (seed coat) santo yuper</span> <span style=\"font-size:1em\">iti danum iti las-ud ti 24 nga oras.</span> <span style=\"font-size:1em\">Lungnguopen dagiti bukel iti unos ti 24</span> <span style=\"font-size:1em\">aginggat’ 48 ng oras wenno agingga nga agrusing. Aramiden met</span> <span style=\"font-size:1em\">laeng daytoy a wagas no suroten ti direkta a panagmula..</span></li>\n\t<li>Maysa a bukel ti imula iti kada abut ti seedling tray.</li>\n\t<li><span style=\"font-size:1em\"> Sibugan dagiti naitunek a bukbukel babaen iti napino a ragadera.</span> <span style=\"font-size:1em\">Mamindua ti panagsibug iti unos ti agmalem -- iti nasapa nga oras ti</span> <span style=\"font-size:1em\">bigat ken iti nagbaetan ti 4:00 – 5:00 iti malem. Depende ti daras a</span> <span style=\"font-size:1em\">panagsibug iti mula iti panagdakkelna.</span></li>\n</ul>\n"},"library":"H5P.AdvancedText 1.1","subContentId":"101d434a-f1cb-467c-9966-fc1577d498b5","metadata":{"contentType":"Text","license":"U","title":"Untitled Text","authors":[],"changes":[]}},"title":"Panagpatubo ti Bunubon"},{"content":{"params":{"text":"<p><span style=\"font-size:1em\">Iti panagmula ti paria:</span></p>\n\n<ul>\n\t<li> Yakar laeng dagiti palakay nga agtaeng iti 2 aginggat’ 3 a lawas wenno <span style=\"font-size:1em\">dagiti addaan 2 aginggat’ 3 a bulong. Imulada iti maysa a bangir ti</span> <span style=\"font-size:1em\">agparis nga aray. Imula dagiti paria iti kaaddayo a 50 aginggat’ 70 a</span> <span style=\"font-size:1em\">sentimetro iti tunggal linia, ken 1 a metro iti baet ti agparis a linia.</span></li>\n\t<li> Sibugan dagiti mula babaen iti panangpalayas iti baet dagiti linia bayat <span style=\"font-size:1em\">ti panagmula tapno saan a makigtot dagiti bunubon.</span></li>\n\t<li> Maysa a mula ti ikabil iti kada disso. Para kadagiti mula a saan nga <span style=\"font-size:1em\">ikkan iti pagkalatkatan, mabalin nga usaren ti kastoy met laeng a</span> <span style=\"font-size:1em\">distansia ti panagmula.</span></li>\n\t<li> Suouten ti kastoy met laeng a wagas ti panagmula para kadagiti <span style=\"font-size:1em\">direkta a maitunek.</span></li>\n</ul>\n"},"library":"H5P.AdvancedText 1.1","subContentId":"91300b4c-7a12-48a3-a6cf-b74965b60e08","metadata":{"contentType":"Text","license":"U","title":"Untitled Text","authors":[],"changes":[]}},"title":"Panagmula"},{"content":{"params":{"text":"<p><span style=\"font-size:1em\">Ti panagdarekdek ket maar-aramid kadagiti lugar nga awan ti sidadaan a pagalaan iti pagkalatkatan. Makatulong dagitoy tapno alisto ti panagkalatkat dagiti mula a paria. Dagitoy ti aramiden no agikabil iti pagkalatkatan:</span></p>\n\n<ul>\n\t<li> Sakbay nga ikabil dagiti <span style=\"font-size:1em\">pgakalatkatan, ikkan dagiti mula iti</span> <span style=\"font-size:1em\">darekdek wenno poste a mangtulong</span> <span style=\"font-size:1em\">iti panagkalatkatda kadagiti maikabil</span> <span style=\"font-size:1em\">a pagkalatkatan.</span></li>\n\t<li><span style=\"font-size:1em\"> Umdasen ti 1.5 a metro a kangato ti pagkalatkatan manipud iti daga.</span></li>\n\t<li><span style=\"font-size:1em\"> Mabalin nga aramiden a pagkalatkatan ti kayo wenno kawayan.</span></li>\n\t<li><span style=\"font-size:1em\"> Mangikabil iti barut wenno plastic straw iti ngatuen dagiti kalatkat ti</span> <span style=\"font-size:1em\">mula tapno adda pagkamanganda.</span></li>\n</ul>\n"},"library":"H5P.AdvancedText 1.1","subContentId":"3308e129-fd6f-45a8-8c0b-341c375a1551","metadata":{"contentType":"Text","license":"U","title":"Untitled Text","authors":[],"changes":[]}},"title":"Panagdarekdek ken Panangikabil iti Pagkalatkatan"}],"hTag":"h2"}